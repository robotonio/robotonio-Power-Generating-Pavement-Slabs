# Power-Generating-Pavement-Slabs

Power Generating Pavement Slabs (PGPS)

Ομάδα: Dream Team 

Εκπαιδευτικό Κέντρο: ROBOTONIO

----------------------------------------------------------------------------------------------------------------------------------------------


Το πρόβλημα
--------------------------------------------------

Η πρόσφατη ενεργειακή κρίση έχει οδηγήσει τους δήμους και τις πόλεις σε πρωτόγνωρες αποφάσεις, που αφορούν στην προσπάθεια εξοικονόμησης ενέργειας, όπως περιορισμοί στον φωτισμό δημόσιων κτηρίων  και πλατειών, έκδοση συστάσεων για περιορισμό της κατανάλωσης ενέργειας κλπ. Για την εξοικονόμηση ενέργειας, αρκετές πόλεις στην Ευρώπη αποφάσισαν να περιορίσουν τον δημόσιο φωτισμό, ειδικά στα μνημεία. Και πάλι όμως, τουλάχιστον όσον αφορά στον φωτισμό, ο περιορισμός του είναι εφικτός μόνο σε μέρη που δεν είναι απαραίτητος για την κυκλοφορία πεζών και οχημάτων.  
        
Ανεξάρτητα όμως από την τρέχουσα ενεργειακή κρίση, ο αστικός φωτισμός είναι ένα ζήτημα που απασχολεί δημόσιες αρχές, αλλά και επιχειρήσεις εδώ και πολλά χρόνια. Πολλές βιτρίνες έχουν φως όλη τη νύχτα, ενώ σε χώρους όπου η κυκλοφορία των πεζών είναι συχνή (πλατείες, πεζόδρομοι κλπ), ο φωτισμός είναι απαραίτητος και συνεχής, επιβαρύνοντας σε σημαντικό ποσοστό την κατανάλωση ενέργειας, άρα και τις επιπτώσεις που προκαλούνται από την παραγωγή της στο περιβάλλον και την οικονομία. 


Η ιδέα μας
-----------------------------------------------
Η ιδέα μας αφορά την αξιοποίηση της κίνησης των πεζών σε εμπορικούς δρόμους, μουσεία ή έξω από καταστήματα με σκοπό την παραγωγή ηλεκτρισμού για την φωταγώγηση εκείνων των περιοχών. Για να το επιτύχουμε αυτό κατασκευάσαμε πλακάκια που παράγουν ηλεκτρισμό! Οι πλάκες αυτές είναι εξοπλισμένες με μηχανισμό που μετατρέπει τη μηχανική πίεση που προκύπτει όταν το πατά ο πεζός σε ηλεκτρική τάση. Τα πλακάκια συνδέονται μεταξύ τους με συγκεκριμένο τρόπο ώστε να αξιοποιούνται στο μέγιστο οι δυνατότητές τους. Επιπλέον, η κατασκευή μας περιλαμβάνει συστήματα ελέγχου και οθόνη ώστε να γνωρίζουμε χρήσιμα δεδομένα για το πρότζεκτ μας αλλά και για να μπορεί ο επισκέπτης να αλληλοεπιδράσει με το πρότυπό μας.
        
Περιγραφή Έργου
--------------------------------------------------

Όπως αναφέρθηκε σε προηγούμενη ενότητα, το project μας αποτελεί έναν νέο τρόπο παραγωγής ενέργειας. Πιο συγκεκριμένα, το πλακάκι μας περιέχει δώδεκα πιεζοηλεκτρικούς αισθητήρες συνδεδεμένους σε σειρά, που όταν δεχθούν οποιαδήποτε μηχανική πίεση ή παραμόρφωση, παράγουν τάση αξιοποιώντας το πιεζοηλεκτρικό φαινόμενο. Εσωτερικά, στο κάτω μέρος του πλακιδίου υπάρχουν εσοχές με σκοπό να υποδεχτούν τους αισθητήρες ενώ στο πάνω μέρος υπάρχουν ελαστικά κομμάτια που τους ασκούν πίεση όταν το πλακάκι πατιέται. Οι πλάκες που έχουν παραχθεί, περιλαμβάνουν επιπλέον και διάταξη που μετατρέπει το ρεύμα σε συνεχές και το σταθεροποιεί. Ακόμη, μεταξύ τους συνδέονται με προκαθορισμένο τρόπο ώστε να αποτελούν μέρη ενός ηλεκτρικού δικτύου σκοπός του οποίου είναι η φόρτιση μιας μπαταρίας λιθίου. Τέλος, στη κατασκευή μας, υπάρχει και μια οθόνη LCD που παρέχει στον χρήστη πληροφορίες για τη λειτουργία του δικτύου, τη φόρτιση της μπαταρίας και άλλα χρήσιμα δεδομένα. Η παρούσα περιγραφή, αφορά το πρότυπό μας. Η πραγματική εφαρμογή της ιδέας μας δεν θα περιλαμβάνει πιεζοηλεκτρικούς αισθητήρες, αλλά θα αξιοποιεί το ίδιο φαινόμενο που παρουσιάζεται και σε ορισμένα κεραμικά υλικά. Οι πλάκες δηλαδή, προτείνουμε να είναι κατασκευασμένες από κεραμικά υλικά που έχουν χαμηλότερο κόστος από την τρισδιάστατη εκτύπωση του αντίστοιχου κομματιού αλλά έχουν και πολύ μεγαλύτερη αντοχή. Σε συνθήκες προσομοίωσης της ιδέας μας, δεν είχαμε πρόσβαση σε τέτοιου είδους υλικά γι αυτό και επιλέχθηκαν πολύ πιο απλά που βρίσκονται εντός συνόρων.
        

Υλικά
----------------------------------------------------------

>Κυρίως υλικά
1)	Piezoelectric Sensors
2)	3d printed parts
3)	Banana terminals

>Ηλεκτρονικά

1)	Πλακέτα microbit V2
2)	LCD οθόνη
3)	Κουμπιά
4)	Ποτενσιόμετρο
5)	Καλώδια


Διαδικασία κατασκευής προτύπου – ηλεκτρονικά
--------------------------------------------------------------------------

Για να γίνει πιο κατανοητή η μέθοδος που ακολουθήσαμε για να δημιουργήσουμε το πρότυπο, θα διαχωρίσουμε τη διαδικασία σε τρία μέρη:

1.	Πλακάκια
2.	Ροή παραγόμενης ενέργειας
3.	Γενικά

Αναλυτικότερα:

>Πλακάκια

Η κατασκευή των πλακιδίων διαχωρίζεται σε τρία μέρη, με σκοπό την ευκολότερη διαχείριση της. 
Πρώτη  αποστολή, ήταν η δημιουργία του αρχείου για το 3d printed τμήμα του πλακιδίου. Έπειτα από έναν μεγάλο αριθμό δοκιμών, καταλήξαμε στη τελική δομή που μεταξύ άλλων, περιλαμβάνει:

•	Δώδεκα ειδικά σχεδιασμένες εσοχές που υποδέχονται τους αισθητήρες 
•	Τμήμα στο οποίο τοποθετείται η πλακέτα που μετατρέπει το εναλλασσόμενο ρεύμα των αισθητήρων σε συνεχές
•	Υποδοχές για τα banana terminals που συνδέουν τις πλάκες μεταξύ τους

Τα τελικά αρχεία βρίσκονται στο αποθετήριο με ονόματα top_final.stl (το πάνω μέρος του πλακιδίου οπου θα πατιέται από τον πεζό) και bottom_final.stl (το κάτω μέρος που θα περιλαμβάνει όλα τα ηλεκτρονικά μέρη).
        
Το δεύτερο στάδιο της κατασκευής, ήταν η ηλεκτρονική συνδεσμολογία. Ξεκινήσαμε με την παράλληλη σύνδεση των αισθητήρων μεταξύ τους. Έπειτα, ασχοληθήκαμε με την ηλεκτρονική πλακέτα στην οποία κολλήσαμε μια γέφυρα ανόρθωσης η χρήση της οποίας είναι να έχουμε συνεχές ρεύμα στους ακροδέκτες που θα συνδέονται με τα υπόλοιπα πλακίδια. Σε αυτό το μέρος, ενσωματώσαμε στο πρότζεκτ μας μια οθόνη, κουμπιά καθώς και έναν μικρο-ελεγκτή που διαχειρίζεται τις εισόδους και τις εξόδους μας.
        
Τέλος, το μόνο που έμενε ήταν η τελική συναρμολόγηση. Οι πιεζοηλεκτρικοί αισθητήρες μας κολλήθηκαν στις εσοχές τους, η πλακέτα με τα ηλεκτρονικά τοποθετήθηκε στην θέση της και τα banana terminals βιδώθηκαν στις προβλεπόμενες υποδοχές τους. Το μόνο που έμενε, ήταν η τοποθέτηση του πάνω μέρους του πλακιδίου αφού πρώτα κολλήσαμε στο πάνω μέρος των αισθητήρων μικρά ελαστικά κομμάτια σιλικόνης με σκοπό να τους ασκούν πίεση όταν το πλακάκι πατιέται. 
        

>Ροή παραγόμενης ενέργειας

Σε προηγούμενη ενότητα παρουσιάστηκε το φαινόμενο στο οποίο βασίσαμε την ιδέα μας, αλλά και την τελική υλοποίησή του. Αυτό που δεν αναλύθηκε, όμως, είναι η διαχείριση της ενέργειας που παράγεται. Έχει αναφερθεί πως ο στόχος της ιδέας μας είναι η φόρτιση μιας μπαταρίας λιθίου. Για να το καταφέρουμε αυτό, θα χρησιμοποιήσουμε την ακόλουθη δομή:
 
 <img width="1447" alt="MM_Project_PowerMngmnt" src="https://user-images.githubusercontent.com/116969974/207860275-43bfdf98-6e47-49ab-8665-8a093b38ce38.png">

 
Πιο συγκεκριμένα, η γεννήτρια (το δίκτυο από πλάκες πεζοδρομίου) θα παρέχει την έξοδό της σε μία διάταξη  που θα μετατρέπει την υψηλή τάση (περίπου 60ν) σε μια αρκετά χαμηλότερη αλλά πολύ πιο εύκολα διαχειρίσιμη τάση, τα 5ν. Αυτά τα 5ν είναι όσα χρειαζόμαστε για τη φόρτιση της μπαταρίας, δεν είναι όμως -ακόμη- έτοιμα για αυτή τη χρήση. Θα πρέπει να περάσουν από το στάδιο του ελέγχου και μόνο τότε θα τροφοδοτήσουν τον φορτιστή της μπαταρίας. Μετά τη φόρτιση της μπαταρίας, η ενέργεια μπορεί να αξιοποιηθεί ανάλογα με τις ανάγκες της εκάστοτε εφαρμογής.
        
>Γενικά


Η λειτουργία του προτύπου μας ελέγχεται από έναν μικρο-ελεγκτή της εταιρίας Microsoft, το MicroBit. Ειδικότερα, δέχεται δεδομένα που αφορούν την τάση που παράγεται, την κατάσταση φόρτισης της μπαταρίας και της κατανάλωσης ενέργειας από τη μπαταρία. Αφού δεχθεί αυτές τις πληροφορίες, τις αναλύει και τις εξάγει στην LCD οθόνη που έχουμε ενσωματώσει. Δίπλα από την οθόνη, έχουν τοποθετηθεί κουμπιά με σκοπό την εύκολη περιήγηση στο μενού επιλογών του συστήματος μας αλλά και την αλληλεπίδραση του επισκέπτη με αυτό.


Προυπολογισμός
------------------------------------

| Υλικά  | Κόστος (ευρώ)|
| :-----:|:-------:|
|Piezoelecric Sensors x12| 5|
|3d Printed parts| 50|
|MicroBit v2| 30|
|LCD screen| 10|
|Buttons| 5|
|Κουτί κατασκευής| 50|
|Μπαταρία | 20|
|Ηλετρονικά (φορτιστής/Buck-Boost converter)| 40|
|Wires| 10|
|Σύνολο| 220|
